<a href="https://github.com/drshahizan/myTOR/stargazers"><img src="https://img.shields.io/github/stars/drshahizan/myTOR" alt="Stars Badge"/></a>
<a href="https://github.com/drshahizan/myTOR/network/members"><img src="https://img.shields.io/github/forks/drshahizan/myTOR" alt="Forks Badge"/></a>
<a href="https://github.com/drshahizan/myTOR/pulls"><img src="https://img.shields.io/github/issues-pr/drshahizan/myTOR" alt="Pull Requests Badge"/></a>
<a href="https://github.com/drshahizan/myTOR"><img src="https://img.shields.io/github/issues/drshahizan/myTOR" alt="Issues Badge"/></a>
<a href="https://github.com/drshahizan/myTOR/graphs/contributors"><img alt="GitHub contributors" src="https://img.shields.io/github/contributors/drshahizan/myTOR?color=2b9348"></a>

Don't forget to hit the :star: if you like this repo.

# PENYEDIAAN TERMA RUJUKAN

## 1.0 Kepentingan Terma Rujukan

1.1 Terma Rujukan (Terms of Reference - TOR) adalah kandungan utama yang diperlukan di dalam Dokumen Pelawaan.

1.2 TOR yang jelas dan lengkap adalah penting untuk memastikan perunding dapat memahami keperluan projek/kajian yang ingin dilaksanakan dan seterusnya memastikan kelancaran sesuatu projek/kajian. Penyediaan TOR yang baik dapat mengurangkan risiko kelewatan pelaksanaan projek/kajian, tambahan kos atau salah tafsiran ke atas kehendak sebenar Agensi. Selain itu, ia juga akan membantu Agensi dalam membuat anggaran kos perkhidmatan perunding dengan lebih tepat.

1.3 Agensi bertanggungjawab dalam menyediakan TOR bagi sesuatu projek/kajian yang ingin dilaksanakan. Penyediaan TOR sebaik-baiknya disediakan secara berpasukan, di mana pasukan tersebut terdiri daripada pegawai-pegawai yang berpengetahuan dalam projek/kajian tersebut.

1.4 Agensi bertanggungjawab memastikan TOR yang disediakan hendaklah disemak dan diluluskan oleh JPP terlebih dahulu sebelum sebarang proses perolehan dilaksanakan.

## 2.0 Rangka Terma Rujukan

2.1 TOR hendaklah mengandungi sekurang-kurangnya perkara-perkara berikut:
- (a) Latar belakang projek/kajian
- (b) Objektif pelantikan perunding
- (c) Skop perkhidmatan perunding
- (d) Tempoh perkhidmatan perunding
- (e) Kaedah penetapan kos perkhidmatan perunding
- (f) Deliverables (output yang dihasilkan)
- (g) Maklumat yang boleh disediakan oleh Kerajaan kepada Perunding
- (h) Brif projek (bagi projek pembangunan fizikal)
- (i) Perkara-perkara lain yang berkaitan

2.2 TOR Pra Kelayakan hendaklah mengandungi sekurang-kurangnya perkara-perkara berikut:
- (a) Latar belakang projek/kajian
- (b) Objektif pelantikan perunding
- (c) Skop perkhidmatan perunding

## 3.0 Latar Belakang Projek/Kajian

3.1 Latar belakang projek/kajian hendaklah mengandungi sekurang-kurangnya perkara-perkara berikut:
- (a) Nama Projek/Kajian;
- (b) Objektif Projek/Kajian;
- (c) Lokasi Projek/Kajian;
- (d) Kos siling Projek/Kajian;
- (e) Justifikasi Projek/Kajian;
- (f) Sejarah Projek/Kajian (apa yang telah dilakukan setakat ini dan oleh siapa)(jika berkaitan);
- (g) Senarai Projek/Kajian yang berkaitan dan maklumat asas;
- (h) Justifikasi keperluan perkhidmatan perunding dalam Projek/Kajian;
- (i) Tempoh pelaksanaan Projek/Kajian; dan
- (j) Sumber pembiayaan

## 4.0 Objektif Pelantikan

4.1 TOR perlu menjelaskan dengan tepat objektif/tujuan dan hasil yang diharapkan daripada perunding adalah seperti berikut:
- (a) Penyediaan program pembangunan;
- (b) Penyediaan rekabentuk projek;
- (c) Penyediaan dokumen dan lukisan tawaran;
- (d) Pengurusan projek dan penyeliaan pembinaan;
- (e) Mengadakan Program Pembangunan Kapasiti/Latihan;
- (f) Peningkatan keupayaan dan latihan kakitangan;
- (g) Pengumpulan dan analisis data; dan
- (h) Perkara-perkara yang berkaitan berdasarkan keperluan projek/kajian

## 5.0 Skop Perkhidmatan Perunding

5.1 Bidang perkhidmatan perunding yang diperlukan.

5.2 Menjelaskan semua aktiviti utama yang akan dilaksanakan oleh perunding serta output yang dikehendaki.

5.3 Perunding bertanggungjawab mencadangkan pendekatan dan metodologi bagi menghasilkan output termasuk carta organisasi pasukan projek/kajian, peranan dan tanggungjawab setiap ahli pasukan serta jadual pelaksanaan projek/kajian.

5.4 Bagi projek pembangunan fizikal, skop perkhidmatan perunding hendaklah dikaitkan dengan keperluan Brif Projek.

## 6.0 Tempoh Perkhidmatan Perunding

6.1 Penetapan tempoh perkhidmatan perunding adalah berdasarkan jadual pelaksanaan projek pembangunan fizikal/kajian yang disediakan tertakluk kepada skop dan bidang perkhidmatan yang berkaitan.

6.2 Sebagai panduan kepada Agensi untuk menentukan tempoh perkhidmatan perunding adalah seperti berikut:
- (a) Projek Pembangunan Fizikal - bermula daripada pelantikan hingga tamat tempoh kecacatan/penutupan akaun projek bergantung pada keperluan Agensi;
- (b) Kajian – bermula daripada pelantikan sehingga laporan akhir diterima dan dipersetujui oleh Agensi; dan
- (c) Kerja Ukur – bermula daripada pelantikan sehingga pelan ukur (survey plan) siap dan dipersetujui oleh Agensi.

## 7.0 Kaedah PenetapanKos Perkhidmatan Perunding

7.1 Penetapan kos perkhidmatan perunding bagi projek/kajian Kerajaan hendaklah menggunapakai kaedah seperti di Bab 5 (Kos Perkhidmatan Perunding) dan Bab 20 (Perunding Asing) di dalam Manual Perolehan Perkhidmatan Perunding Edisi 2011

## 8.0 Deliverables (Output yang dihasilkan)

8.1 Deliverables yang perlu disediakan oleh perunding adalah seperti berikut:
- (a) Laporan Inception / Konsep /Awalan;
- (b) Laporan Kemajuan Bulanan/Interim;
- (c) Laporan Akhir;
- (d) Laporan Kebenaran Merancang (bagi tujuan kelulusan perancangan pihak berkuasa tempatan – planning permission);
- (e) Laporan Cadangan Pembangunan (bagi tujuan kelulusan pembangunan pihak berkuasa tempatan – development order);
- (f) Laporan Kriteria Rekabentuk;
- (g) Laporan Pengiraan Reka Bentuk;
- (h) Laporan Akaun Muktamad Projek;
- (i) Laporan Jaminan dan Kawalan Kualiti (QAQC Report);
- (j) Dokumen tawaran;
- (k) Lukisan-lukisan tawaran;
- (l) Lukisan-lukisan pembinaan;
- (m) Lukisan-lukisan As-Built;
- (n) Laporan Pembaikan Kecacatan; dan
- (o) Lain-lain output yang bersesuaian mengikut keperluan projek/kajian

## 9.0 Maklumat yang boleh disediakan oleh Agensi kepada Perunding

9.1 Agensi boleh menyediakan data-data atau maklumat-maklumat berkaitan bagi membantu perunding memahami keperluan projek/kajian dengan lebih baik.

9.2 Agensi hendaklah mengingatkan perunding untuk menjaga, mengawas, dan mengawal semua rahsia Kerajaan selaras dengan Akta Rahsia Rasmi 1972 (Akta 88).

## 10.0 Brif Projek (Bagi Projek Pembangunan Fizikal)

10.1 Brif projek adalah untuk mendokumenkan dan memperjelaskan kepada Agensi Pelaksana dan perunding segala keperluan sesuatu pembangunan dari perspektif pengguna.

10.2 Brif projek sewajarnya menjelaskan keperluan terperinci projek termasuk hubung kait aktiviti-aktiviti antara satu sama lain, tatacara operasi dan penyelenggaraan kemudahan/bangunan tersebut. Brif projek hendaklah sekurang-kurangnya mengandungi maklumat-maklumat berikut:
- (a) Aktiviti yang hendak dilakukan
- (b) Bilangan pengguna yang terlibat dalam aktiviti tersebut
- (c) Perkakas dan peralatan yang digunakan
- (d) Performance Specification
- (e) Keperluan kejuruteraan yang diperlukan
- (f) Lain-lain yang bersesuaian

# Fail

| No | Jenis |Penerangan |  Fail |
| :-----: | ------ | ------ | :-----: | 
| 1 | TOR | Pengurusan Knowledge Management System | <a href="./download/tor_kms.pdf" ><img src="./images/task.png" width="24px" height="24px" ></a> | 
| 2 | TOR | Pembangunan Migrasi MeLGIS Melaka| <a href="./download/TOR_SMG-Melaka.pdf" ><img src="./images/task.png" width="24px" height="24px" ></a> | 
| 3 | Tender | Kajian ISP Johor 2018-2022 | <a href="./download/ISP.pdf" ><img src="./images/task.png" width="24px" height="24px" ></a> | 

## Contribution 🛠️
Please create an [Issue](https://github.com/drshahizan/myTOR/issues) for any improvements, suggestions or errors in the content.

You can also contact me using [Linkedin](https://www.linkedin.com/in/drshahizan/) for any other queries or feedback.

![](https://komarev.com/ghpvc/?username=drshahizan&label=Views&color=0e75b6&style=flat)
![](https://hit.yhype.me/github/profile?user_id=81284918)
